[![en](https://img.shields.io/badge/lang-en-red.svg)](https://github.com/busenurcetin/Yeni-Yazilimci-Network/blob/master/readme.md)
<h1>Yeni Yazılımcı - Network</h1>

## Yeterli Network'e Sahip Olmayanlar İçin Nasıl Network Kazanırsınız? Hangi Uygulamaları, Nasıl Kullanmalısınız? 
<br>
<img src="images/network.webp" alt="Github" title="Github">
<br>
<br>

### Ne Bu Network? Niye Önemli?
<br>
<p>"Network is your networth." diye bir deyiş vardır bu deyiş network senin değerindir anlamına gelir. Sektörel anlamda özellikle yazılım sektöründe network iş fırsatından staj fırsatına,yeni projelere dahil olma fırsatından projelerinize destek alma,projelerinizi başkalarıyla geliştirme fırsatına kadar birçok fırsat yaratır. Çok basit bir örnek vermek gerekirse şuan gönüllü olarak staj yaptığım Tamamliyo şirketinde staj fırsatını, şirketin Tech Lead'inin LinkedIn'de çalışmaları görmesi sayesinde elde ettim. Network size bu ve bunun gibi birçok imkan,fırsat yaratır. Network sağlamak için birçok uygulama,kaynak kullanabilirsiniz fakat bu uygulamaları kullanmanın yanı sıra nasıl kullanılacağını bilmeniz de büyük önem taşır. Şimdi gelin network edinebilmeniz için kullanabileceğiniz uygulamalara ve bu uygulamaları nasıl kullanmanız gerektiğine bir bakalım.</p>
<br>

## 1) GitHub
<br>
<img src="images/github.jpeg" alt="Github" title="Github">
<br>
<br>

### GitHub, network edinmek,proje geliştirmek,projelerinizi paylaşmak ve başkalarıyla proje geliştirmek için biçilmiş kaftan diyebiliriz. GitHub'ı bir yazılımcı olarak kullanmanız şart fakat bunun yanında yazılım sektöründe network edinmek için de harika bir araç. Github'da projelerinizi paylaşıp bu projelerin linklerini kısa ve öz bir açıklamayla sosyal medya hesaplarınızda paylaşmanız size network imkanı sağlayacak hatta ortak projede çalışabileceğiniz insanlarla tanışma,iletişim kurma fırsatı yaratacaktır. Yaptığınız projeleri küçük büyük demeden GitHub'da paylaşın.
<br>
<br>

## 2) LinkedIn
<br>
<img src="images/linkedin.jpeg" alt="LinkedIn" title="LinkedIn">
<br>
<br>

### LinkedIn hepinizin bildiği gibi insanların sektöründe iş,staj fırsatı yakalaması bunun yanında sektörel olarak network edinmenize yardımcı olan bir uygulama. GitHub'da paylaştığınız projeleri kısa ve öz bir açıklamayla LinkedIn'de de paylaşıp yazılım sektöründeki insanları olabildiğince ağınıza ekleyerek paylaşımlarınızı görünür yapın, ağınızı genişletin. Benim staj fırsatı yakaladığım gibi siz de staj hatta iş fırsatları yakalayabilirsiniz. Yine küçük büyük demeden tüm projelerinizi paylaşın, olabildiğince çok insanı ağınıza ekleyerek network'ünüzü genişletin. Sektörünüzdeki insanlarla iletişim kurun,yardım isteyin,tavsiye alın. Sadece network genişletmek için değil sektörde sizden çok daha iyi ve deneyimli insanlarla muhabbet etmek ve deneyimlerinden faydalanmak için de çok güzel bir araç.

<br>
<br>

## 3) Twitter
<br>
<img src="images/twitter.jpeg" alt="Twitter" title="Twitter">
<br>
<br>

### Twitter birçoğumuzun günlük hayatta en çok kullandığı sosyal platformlardan biri olarak karşımıza çıkıyor ama Twitter'ı nasıl kullanacağımızı gerçekten biliyor muyuz? Twitter network edinmek ve sektörünüzdeki insanlarla tanışmak için kullanabileceğiniz bir diğer araç. En az LinkedIn kadar önemli. GitHub'da paylaştığınız projeleri Twitter'da da paylaşın. Yazılım sektöründe olduğunuzu belli eden bir bio hazırlayın ve sektördeki insanları takip etmeye başlayın birçoğu takip edecek hatta projelerinize destek vererek size yardımcı olacaktır. C#,JavaScript ve Tailwind notlarımı paylaştığımda bunu açıkça gördüm. Twitter'ın çok güçlü bir developer topluluğu var, bu topluluktan faydalanın. Siz de başkalarının projelerini destekleyin hatta yapabiliyorsanız katkı sağlayın. Yine sizden daha iyi daha tecrübeli insanlarla sohbet edin, yaşıtlarınız ve aynı sektörü paylaştığınız insanlarla tanışın.

<br>
<br>

## 4) Discord
<br>
<img src="images/discord.jpeg" alt="Discord" title="Discord">
<br>
<br>

### Discord genelde oyun ve oyun toplulukları için kullanılan bir uygulama gibi görülse de yazılım sektöründeki birçok insanın da sıklıkla kullandığı ve yararlandığı bir platform. Discord'da birçok yazılım topluluğu,grubu mevcut. Bu gruplarda dilerseniz sohbet edebiliyor,dilerseniz aldığınız errorlar hakkında yardım isteyebiliyor,dilerseniz projelerinizi paylaşıp destek alabiliyorsunuz. Özellikle aldığım errorlar hakkında yardım isteme ve projelerimi paylaşıp destek alma konusunda bana hayli yardımcı oldu, size de yardımcı olabileceğini düşünüyorum. Birçok yazılım topluluğu,grubu mevcut fakat benim favorilerim Genç Yazılımcılar,Webtas,Bilgisayar Genetiği,Codexia ve Yazılımcı Mekanı grupları. Katılmanızı şiddetle tavsiye ederim. Özellikle Yazılımcı Mekanı grubunda birçok kez aldığım errorları çözmek için yardım aldım ve tüm bu gruplar projelerimi desteklemek,eleştirmek ve daha iyi yapmak için bana fazlaca yardımcı oldular. Tüm bunların yanında gruptaki insanlarla sohbet edebilir,arkadaş olabilir,ortak proje yapabilirsiniz. Blog projesini yaptığım arkadaşım Ali ile Yazılımcı Mekanı Discord grubu sayesinde tanıştık. Siz de insanlarla tanışarak hem network kazanbilir hem projeleriniz için destek alabilir hem de ortak projeler yapabilirsiniz.

<br>
<br>

## 5) Hashnode
<br>
<img src="images/hashnode.jpeg" alt="Hashnode" title="Hashnode">
<br>
<br>

### Hashnode'da yazılım ile alakalı yazdığınız yazıları paylaşabilir,yazılan birçok faydalı kaynaktan yararlanabilirsiniz. Hashnode'da yazdıpınız yazıları sosyal medya hesaplarınızda,arkadaşlarınızla paylaşın. Bu yazılar sayesinde network edinebilir nasıl makale yazılabileceğini öğrenebilir ve Hashnode kullanıcılarının makalelerini okuyarak hem bilgi ve kelime dağarcığınızı genişletebilir hem de ingilizcenizi ve sektördeki ingilizce kullanımı öğrenebilirsiniz. Diğer platformlara kıyasla network edinmenize çok faydası olmayacktır fakatbilgi,kelime dağarcığı ve makale yazmayı öğrenmek en büyük avantajlarındandır. Kullanmanızı tavsiye ederim.

<br>
<br>

## 6) Okul Grupları/Arkadaşlar/Öğretmenler
<br>
<img src="images/network.jpeg" alt="Okul Grupları/Arkadaşlar" title="Okul Grupları/Arkadaşlar">
<br>
<br>

### Okul grubunun,zaten tanığım arkadaşlarımın,öğretmenlerimin benim network'üme ne gibi bir katkısı olabilir ki diye düşünmeyin. Projelerinizi arkadaşlarınızla paylaşıp destek isteyin ve benim de sık sık yaptığım gibi eksik bir şey görüp görmediğini,projeyi eleştirmesini söyleyin. Arkadaşlarınız projenizde sizin görmediğiniz eksik noktaları,hataları,çakışmaları görüp projenizi geliştirmeniz konusunda çok fazla yardımcı olabilirler. Eleştiri iyiyi daha iyi yapar bu yüzden eleştirilmekten korkmayın. Proje üretiyorsanız elbette projenizin eksik,hatalı kısımları olacak önemli olan bu eksikliğin ne olduğunu ve nasıl giderilebileceğini bilmek. Projelerinizi, özellikle kaynak niteliği taşıyan projelerinizi okulunuzun WhatsApp gruplarında paylaşın. Böyle böyle bir proje hazırladım umarım sizlere yardımcı olabilir şeklinde bir mesajla paylaşmayı unutmayın. Vize ve final döneminde aldığınız notları GitHub hesabınızda paylaşabilir daha sonra sosyal medya platformlarıyla birlikte projenizi arkadaşlarınız, sizinle aynı bölümde olan yaşıtlarınız ile paylaşabilirsiniz. Yaptığınız projeleri hocalarınızla da paylaşın. Sizden daha iyi bilen, daha deneyimli insanlar olarak projelerinize katkı sağlayacak ve nasıl daha iyi yapabileceğiniz hakkında size tavsiye vereceklerdir. Bu tavsiyelere kulak verin ve projeyi daha iyi hale getirin. Projelerinizin destek alması,insanlar tarafından,yakın çevreniz tarafından bilinmesi en az network edinmek kadar önemlidir bu yüzden kendinizi görünür kılın, insanlar sizin neler yaptığınızı bilsin,görsün. Pek çoğu projenize destek verecek,projeyi bir basamak daha yukarı çıkartmak için size fikir,öneri ve tavsiyelerde bulunacaktır.

<br>
<br>

## 7) Toplantılar/Konferanslar
<br>
<img src="images/konferans.jpeg" alt="Toplantılar/Konferanslar" title="Toplantılar/Konferanslar">
<br>
<br>

### Yazılım geliştirmeyle ilgili toplantılara ve konferanslara katılmak, alanda yeni insanlarla tanışmanın ve son trendleri ve teknolojileri öğrenmenin mükemmel bir yoludur. Meetup ve Eventbrite gibi web sitelerini kullanarak bölgenizdeki etkinlikleri bulabilirsin.

<br>
<br>

## 8) Çevrimiçi Topluluklara Katıl
<br>
<img src="images/cevrimici.webp" alt="Çevrimiçi Topluluklara Katıl" title="Çevrimiçi Topluluklara Katıl">
<br>
<br>

### Yazılım geliştirmeyle ilgili birçok çevrimiçi topluluk bulunmaktadır. Bu topluluklara katılmak, diğer geliştiricilerle bağlantı kurmanıza, sorularınıza cevap bulmanıza ve daha deneyimli geliştiricilerden öğrenmenize yardımcı olabilir. Bazı popüler çevrimiçi topluluklar arasında Stack Overflow, Reddit ve GitHub bulunur.

<br>
<br>

## 9) Kişisel Bir Web Sitesi Veya Blog Oluştur
<br>
<img src="images/kisiselwebsite.jpeg" alt="Kişisel Bir Web Sitesi Veya Blog Oluştur" title="Kişisel Bir Web Sitesi Veya Blog Oluştur">
<br>
<br>

### Kişisel bir web sitesi veya blog oluşturmak, becerilerinizi ve projelerinizi potansiyel işverenlere sergilemenin ve diğer geliştiricilerle ağ kurmanın harika bir yoludur. WordPress veya Wix gibi platformları kullanarak web sitenizi veya blogunuzu oluşturabilirsiniz veya YouTube'dan web sitesi tutoriallarını izleyerek kişiselleştirerek kendi web sitenizi oluşturabilirsiniz.

<br>
<br>

## 10) Açık Kaynaklı Projelere Katıl
<br>
<img src="images/acikkaynakprojeler.jpeg" alt="Açık Kaynaklı Projelere Katıl" title="Açık Kaynaklı Projelere Katıl">
<br>
<br>

### Açık kaynaklı projelere katkıda bulunmak, becerilerinizi geliştirmek ve ağınızı oluşturmak için mükemmel bir yoldur. GitHub ve diğer çevrimiçi platformlarda açık kaynaklı projeler bulabilirsiniz.

<br>
<hr>

## Author
:link: [Buse Nur Çetin](https://github.com/busenurcetin)